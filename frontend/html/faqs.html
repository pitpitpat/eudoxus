<div class="row justify-content-center pt-5">
	<div class="col-md-10">
		<div class="card">
			<div class="card-body p-5">
				<div class="container-fluid">
					<div class="row justify-content-center pt-5 pb-3">
						<div class="col-md-10">
							<h5 class="text-center"><strong>ΣΥΧΝΕΣ ΕΡΩΤΗΣΕΙΣ / Frequently Asked Questions (FAQs)</strong></h5><br>

							<strong>1.Μπορεί ο φοιτητής να δηλώσει και να παραλάβει συγγράμματα για μαθήματα/ θεματικές ενότητες προηγούμενων εξαμήνων;</strong><br>
							Ναι, εφόσον ο φοιτητής δεν έχει εξεταστεί επιτυχώς στο συγκεκριμένο μάθημα/θεματική ενότητα και δεν έχει παραλάβει ήδη σύγγραμμα για το μάθημα/θεματική ενότητα αυτό τα προηγούμενα εξάμηνα.
							Ακόμα και αν το σύγγραμμα του μαθήματος/θεματικής ενότητας έχει αλλάξει σε περίπτωση που ο φοιτητής έχει παραλάβει ήδη σύγγραμμα για το εν λόγω μάθημα/θεματική ενότητα στο παρελθόν δεν δικαιούται να παραλάβει νέο σύγγραμμα στο ίδιο μάθημα/θεματική ενότητα. <br><br>

							<strong>2.Τι σημαίνει όταν δίπλα σε κάποιο Σύγγραμμα εμφανίζεται η ένδειξη "Διαθεσιμότητα: 0";</strong><br>
							Σημαίνει πως δεν υπάρχουν αντίτυπα του Συγγράμματος στο Σημείο Διανομής και ότι ο Εκδότης θα στείλει σύντομα νέα αντίτυπα. Με την άφιξη των νέων αντιτύπων η εφαρμογή ενημερώνεται αυτόματα, οπότε ο Φοιτητής μπορεί ανατρέχοντας στην εφαρμογή να ενημερώνεται για το διαθέσιμο απόθεμα. <br><br>

							<strong>3.Σε περίπτωση απώλειας του προσωπικού κωδικού PIN, πως μπορεί να γίνει η ανάκτησή του;</strong><br> Ο φοιτητής έχει τη δυνατότητα να επιλέξει επαναποστολή του κωδικού PIN από την εφαρμογή του στο "Εύδοξος".  Συγκεκριμένα, από την αρχική σελίδα της εφαρμογής του φοιτητή επιλέγει: "Δηλώσεις Συγγραμμάτων" -> "Ενημέρωση τρέχουσας δήλωσης" ή "Επισκόπηση" για παλιότερη δήλωση -> "Συνέχεια" και στη νέα οθόνη μπορεί να επιλέξει "Υπενθύμιση του αριθμού ΡΙΝ". Το PIN θα εμφανιστεί στην οθόνη του φοιτητή και θα σταλεί και στο e-mail που έχει ορίσει στο "Εύδοξος". <br><br>

							<strong>4.Οι φοιτητές που υποβάλλουν αίτηση μετεγγραφής σε ποιο τμήμα δικαιούνται να δηλώσουν Συγγράμματα;</strong><br>
							Οι φοιτητές ή σπουδαστές, που υποβάλλουν αίτηση μετεγγραφής στις Γραμματείες των Τμημάτων και επέλεξαν διδακτικά συγγράμματα μέσω του πληροφοριακού συστήματος “ΕΥΔΟΞΟΣ”, τα οποία προμηθεύτηκαν ενόσω φοιτούσαν ή σπούδαζαν στο Τμήμα προέλευσης, έχουν την δυνατότητα αφότου μετεγγραφούν στο Τμήμα υποδοχής να επιλέξουν εκ νέου συγγράμματα μέσω του ιδίου πληροφοριακού συστήματος. Οι μετεγγραφόμενοι φοιτητές ή σπουδαστές, που εξετάστηκαν ήδη στο Τμήμα προέλευσης, οφείλουν να δηλώσουν στο πληροφοριακό σύστημα μόνο τον αριθμό των μαθημάτων για τα οποία έχουν παραλάβει συγγράμματα και κατά την κρίση της Γενικής Συνέλευσης του Τμήματος υποδοχής απαλλάσσονται από την εξέταση τους. Εάν οι υποβάλλοντες αίτηση μετεγγραφής βρίσκονται στο πρώτο εξάμηνο σπουδών και δεν έχουν εξεταστεί στο τμήμα προέλευσης, τότε θα δηλώνουν μηδενικό αριθμό μαθημάτων.
							Οι φοιτητές ή σπουδαστές,  που υποβάλλουν ηλεκτρονικά αίτηση μετεγγραφής, δικαιούνται να επιλέξουν συγγράμματα μέσω του ίδιου πληροφοριακού συστήματος, μόνο αφού εγγραφούν στο Τμήμα υποδοχής. <br><br>

							<strong>5.Μπορεί ο φοιτητής να επιλέξει Συγγράμματα και για άλλη περίοδο;</strong><br>
							Όχι, ο φοιτητής μπορεί να δηλώσει μόνο συγγράμματα/σειρές συγγραμμάτων για τα μαθήματα τα οποία ανήκουν στην τρέχουσα περίοδο, χειμερινή ή εαρινή.
							
						</div>
					</div>
				</div>
			</div>
		</div>
	</div>
</div>


